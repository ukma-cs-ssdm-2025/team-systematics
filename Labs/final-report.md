# Фінальний звіт по проєкту Systematics
## 1. Вступ
Systematics - це платформа для проведення онлайн-іспитів, розроблена командою з чотирьох студентів. Вона вирішує проблему організації дистанційного тестування в навчальних закладах, надаючи функціонал для трьох ролей користувачів: студентів, викладачів та наглядачів. Викладачі можуть створювати іспити з різноманітними типами завдань (множинний вибір, встановлення відповідностей, розгорнуті відповіді), система автоматично оцінює об'єктивні типи завдань з можливістю ручної корекції, а також виявляє плагіат у текстових роботах. Студенти отримують зручний інтерфейс проходження тестів з таймером та автоматичним збереженням відповідей, можуть переглядати свою статистику та результати. Наглядачі контролюють процес у реальному часі, керують учасниками сесій, відстежують присутність та надають додатковий час у разі технічних проблем.
Архітектура проєкту побудована на клієнт-серверній моделі, де односторінковий веб-застосунок на Vue 3 з композиційним API взаємодіє з бекендом через REST API. В свою чергу, бекенд на Python (FastAPI) обробляє бізнес-логіку, автентифікацію через JWT та авторизацію. Усі дані зберігаються в реляційній базі даних PostgreSQL з використанням SQLAlchemy як ORM.

## 2. Опис реалізованого функціоналу в прив'язці до User Stories
**US-001 – Студент: статистика**
Створено сторінку "Мій атестат" з повною статистикою та можливістю сортування.
**US-002 – Викладач: плагіат** 
Створено автоматичне надсилання у систему відсотку плагіату, також викладач може самостійно подивитись збіги в обраних ним роботах.
**US-003 – Наглядач: доступ до даних курсів** 
Створено сторінку "Мої курси", з можливістю перегляду даних про курси.
**US-004 – Студент: перегляд своїх майбутніх іспитів**
Сторінка "Мої іспити" коректно відображає іспити. 
**US-005 – Викладач: перегляд усіх відповідей в тесті** 
Сторінки "Мої курси", "Іспити курсу", "Журнал іспиту" відображають усю інформацію про конкретний іспит з можливістю переглядати відповіді. 
**US-006 – Наглядач: надання додаткового часу на прохождення тесту**
Надана можливість додавати час на проходження іспиту для студентів.
**US-007 – Студент: ліміт по часу** 
Надавати можливість проходити онлайн-іспити студентам із встановленням обмеження по часу. 
**US-008 – Викладач: створення іспитів із різними типами запитань**
Реалізований функціонал "Створити іспит" для викладача із різними типами запитань. 
**US-009 – Наглядач: додавання та видалення учасників із сесії іспиту**
Надана можливість додавати та видаляти студентів із активних сесій іспиту.
**US-010 – Студент: отримання сповіщень про нові іспити**
Реалізовано повний функціонал для надсилання сповіщень про нові іспити разом із можливістю обрати за який часовий проміжок до іспиту прийде сповіщення на пошту студента.
**US-011 – Викладач: аналітика результатів групи**
Сторінка "Аналітика" із відображенням результатів групи викладача.
**US-012 – Наглядач: позначати студентів як присутніх або відсутніх**
Надання можливості позначати студентів, як присутніх або відсутніх для активної сесії іспиту.

## 3. Опис розробленої документації
**Артефакти вимог:**
- Командний статут - документ, що визначає правила роботи команди, ролі учасників, процеси комунікації та принципи прийняття рішень.

**Документація API**
- API документація дизайну - загальний опис доступних ендпоінтів, їх призначення та принципи взаємодії клієнта з бекендом.
- Автоматично згенерований OpenAPI spec - структурований опис усіх REST-ендпоінтів, їх параметрів, типів даних та відповідей.
- API атрибути якості - вимоги до продуктивності, безпеки, надійності та розширюваності API.

**Архітектура:**
- Високорівнева архітектура - загальний опис того, як взаємодіють основні компоненти системи: клієнт, бекенд, база даних, служби авторизації.
- Матриця простежуваності вимог - таблиця, що пов’язує кожну користувацьку вимогу з конкретними модулями та реалізованим функціоналом.

- 1.1 UML-діаграми
   - Діаграма діяльності - показує основні сценарії взаємодії користувача із системою.
   - Діаграма компонентів - описує модульну структуру системи та залежності між компонентами.
   - Діаграма розгортання - демонструє, як система працює на реальних серверах, контейнерах та середовищах.
   - Діаграма послідовності - показує порядок викликів між сервером, клієнтом та базою даних під час виконання конкретного сценарію.

- 1.2 Architecture Decision Records
   - ADR-001 - автозбереження відповідей
   - ADR-002 - внутрішній модуль «Виявлення плагіату». Архітектура перевірки буде дворівневою для оптимізації ресурсів
   - ADR-003 - клієнтська частина автентифікації та контролю доступу.

**CI-CD**
- Dora звіт - оцінка продуктивності CI/CD-процесу (частота деплоїв, час відновлення після збоїв тощо).
- Метрики - зібрані значення часу збірки, тривалості тестів, швидкості деплою.
**Якість коду**
- Прогрес розробки -  відстеження етапів виконання задач, статусів та виконаних user stories.
- Рев'ю коду - приклади та протоколи взаємного перегляду комітів.
- Статичний аналіз бекенду - результати лінтерів і аналізаторів Python-коду.

**Рефакторинг**
- Звіт про рефакторинг - опис внесених змін і досягнутого покращення за допомогою SanarQube.

**Надійність**
- Звіт про надійність системи - оцінка стійкості системи до помилок, відмов і нештатних ситуацій.
- Проблеми надійності -  список виявлених ризиків та шляхи їх усунення.

**Вимоги**
- Порядок постановки та вирішення завдань - опис процесу менеджменту задач та workflow команди.
- Опис проєкту - загальна інформація про мету й призначення Systematics.
- Функціональні і нефункціональні вимоги - детальні технічні та бізнес-вимоги до системи.
- Матриця простежуваності (RTM) - зв’язок вимог із тестами та реалізацією.
- Користувацькі історії - формалізовані сценарії взаємодії користувача із системою.

**Тестування**
- CI Overview - схема того, як запускаються тести у конвеєрі CI.
- Журнал дебагінгу - опис виявлених багів та процес їх усунення.
- Стратегія Тестування - план модульних, інтеграційних та системних тестів.
- Покриття тестами - статистика покриття коду тестами та аналіз прогалин.

**Валідація**
- Тест план - перелік конкретних тест-кейсів та критерії прийняття.

## 4. Вклад учасників проєкту
### 4.1. Олександра Малій
Відповідальність за розробку фронтенду платформи Systematics включала створення повноцінного користувацького інтерфейсу для всіх ролей системи. Робота почалася з вибору технологій - було вирішено використовувати Vue 3 з композиційним API, що дозволило створити модульну структуру компонентів. Інтерфейс організований через Vue Router, а технічна реалізація базується на компонентному підході, де кожна сторінка та функціональний елемент виділені в окремі компоненти. Для управління станом використовується Vuex, що забезпечує централізоване керування сесією та правами доступу. Всі HTTP-запити організовані через окремі API-модулі, що спрощує роботу з бекендом.
Особливу увагу було приділено функціоналу наглядача, оскільки саме ця роль забезпечує контроль за процесом проведення іспитів. Наглядач має доступ до каталогу всіх курсів з інформацією про кількість студентів та викладачів, а при відкритті конкретного курсу відображається детальна інформація про всіх зареєстрованих учасників.
Найбільш складним та водночас найважливішим виявився інтерфейс управління сесією іспиту. Тут наглядач отримує широкі можливості контролю: може переглядати список усіх учасників та їх статус присутності. Система автоматично визначає присутність студента на основі наявності активної спроби проходження іспиту в базі даних - якщо зафіксована поточна спроба, студент позначається як присутній, інакше як відсутній. Це автоматично впливає на можливість доступу студента до тесту. Важливо зазначити, що реєстрація студента на іспит є невід'ємною складовою процесу тестування - без попереднього додавання студента до іспиту той не матиме можливості пройти його, отримавши відповідне попередження. Система дозволяє додавати нових учасників до сесії або видаляти їх у будь-який момент, навіть під час активного проходження тесту - у такому випадку сесія студента автоматично завершується, що забезпечує надійний контроль доступу.
Окремо варто згадати функцію надання додаткового часу конкретним студентам, що особливо корисно при технічних проблемах. Наглядач може швидко додати додатковий час, і система миттєво оновлює таймер для обраного студента. Для зручної роботи з великою кількістю інформації було реалізовано систему сортування та фільтрації даних. Всі дії наглядача синхронізуються з бекендом через REST API, а важливі дії підтверджуються через діалогові вікна, що запобігає випадковим помилкам.
Окрім функціоналу наглядача, фронтенд включає повний набір інтерфейсів для студентів та викладачів: перегляд іспитів, проходження тестів з таймером, перегляд результатів та статистики для студентів; створення курсів та іспитів, аналітика та перевірка на плагіат для викладачів. Всі інтерфейси об'єднані в єдину систему навігації з чітким розподілом доступу залежно від ролі користувача.

### 4.2. Владислава Колінько
Мій внесок у проєкт Systematics був зосереджений на серверній частині, де я повністю відповідала за бекенд-функціонал для ролі наглядача, авторизацію, базову структуру API, систему виявлення плагіату, тестування та підтримку технічної документації. 
Я реалізувала JWT-авторизацію з розмежуванням ролей та middleware для перевірки доступу. Також налаштувала Swagger (OpenAPI), додавши приклади запитів та підписані схеми. Ключовою частиною моєї роботи стало повне створення бекенд-логіки для наглядача. Я реалізувала ендпоінти для: отримання списку студентів та статусів присутності (/proctor/sessions/{id}/participants), додавання та видалення учасників із автоматичним завершенням активної спроби, надання додаткового часу студенту (оновлення поля due_at у моделі Attempt), моніторингу активних спроб у реальному часі. Логіка присутності була реалізована через перевірку активної спроби в БД (Attempt.started_at <= now <= Attempt.due_at). Це забезпечило синхронний контроль доступу до іспиту для великої кількості користувачів. 
Окремо я розробила систему виявлення плагіату, що включала збір текстових відповідей, нормалізацію тексту та обчислення коефіцієнтів схожості. 
Також я відповідала за написання всіх тестів для системи: авторизації, механіки спроб, ендпоінтів наглядача, валідації вхідних даних та обробки помилок, тощо. Тести були побудовані на pytest і використовували тестову БД PostgreSQL з ізольованими транзакціями. 
На завершення я займалася оновленням README, описом структури бекенду, документацією API та підтримкою супровідних файлів. Це забезпечило зрозумілий доступ до всієї серверної логіки для інших розробників та рев’юверів.

### 4.3. Бакалина Анастасія
Мій внесок у проєкт був зосереджений на розробці серверної логіки для функціоналу, орієнтованого на студента, зокрема вкладок «Мої курси» та «Мій атестат». Основною метою цієї частини роботи було забезпечення персоналізованого доступу студента до навчальних курсів та прозорого відображення його результатів і академічної статистики.
У межах реалізації вкладки «Мої курси» я відповідала за бекенд-логіку формування персоналізованого списку курсів для студента. Було реалізовано механізм, який на основі токена авторизації визначає поточного користувача та його роль, після чого формує список курсів, до яких студент має доступ. Для кожного курсу система повертає розширену інформацію, зокрема статус запису студента на курс, кількість зареєстрованих студентів, кількість іспитів та дані про викладача. Також було реалізовано можливість запису та відписки від курсу через створення або видалення відповідних зв’язків у базі даних. Додатково підтримується серверна фільтрація курсів за назвою, кодом або викладачем, що дозволяє оптимізувати обробку даних і зменшити навантаження на клієнтську частину.
Другим важливим напрямом моєї роботи стала реалізація вкладки «Мій атестат», яка виконує роль персонального дашборду успішності студента. У межах цього функціоналу бекенд збирає дані про всі курси та іспити, на які записаний студент, аналізує всі зроблені ним спроби та автоматично визначає найкращий результат для кожного іспиту. На основі отриманих балів реалізовано логіку переведення результатів у шкалу ECTS та національну систему оцінювання, а також визначення статусу зарахування курсу. Крім цього, формується зведена статистика студента, зокрема кількість складених курсів, середній бал та кількість оцінок найвищого рівня. Для зручності користування було реалізовано серверне сортування результатів за різними критеріями.


### 4.4. Фломбойм Мирослава
Мій внесок був сконцентрований на реалізації ключових функціональних елементів для ролі студента, а також на забезпеченні якісної документації та процесного супроводу проєкту.
Я працювала над реалізацією сторінки "Мої іспити", яка є центральним хабом для студента. Цей інтерфейс відображає список усіх іспитів, до яких зареєстрований користувач, із чітким статусом (заплановано, активно, завершено) та деталями (час початку/завершення, курс). Я також відповідала за реалізацію профілю користувача, де можна переглядати та оновлювати персональні дані, а також змінювати налаштування системи сповіщень.
Також я займалася розробкою безпосередньо системи сповіщень про іспити. Це включало бек-енд логіку для генерації та відправлення автоматичних нагадувань. Реалізація відбулася через протокол SMTP, що дозволило інтегрувати службу доставки електронних листів. Система надсилає сповіщення про наближення дати тестування.
Крім безпосередньої розробки, під час всієї роботи над проєктом я часто виконувала роль Documentation Lead. Це передбачало створення та підтримку технічної документації проєкту, включно з інструкціями з розгортання, архітектурними схемами та описом функціоналу. Я відповідала за процесний супровід та аналітичне забезпечення проєкту. Це включало розробку та оновлення всіх необхідних матриць на різних етапах, таких як матриця вимог, матриця сумісності, що забезпечило чітке узгодження розробки з початковими вимогами та ефективне управління змінами протягом всього проєкту.

## 5. Висновки
У межах проєкту Systematics було розроблено повнофункціональну платформу для проведення онлайн-іспитів з підтримкою ролей студента, викладача та наглядача. У процесі розробки особливу увагу було приділено коректній роботі механізмів авторизації та персоналізації даних для кожної ролі, що забезпечило надійний контроль доступу. Крім того, значна частина логіки була реалізована на стороні сервера, що дозволило оптимізувати фільтрацію, сортування та обробку даних. Система реалізує ключові користувацькі сценарії, побудована на клієнт-серверній архітектурі з використанням сучасних технологій та відповідає функціональним і нефункціональним вимогам. Реалізований функціонал, наявність повної технічної документації, тестування та налаштованих CI/CD-процесів свідчать про завершеність проєкту й готовність до подальшого розвитку або практичного використання.
